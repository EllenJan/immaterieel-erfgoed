Concept titel,Concept ID,Concept beschrijving,Persistente URI ID,Concept rechten,Representation (large),Persistente URI representation,Rechten representation,Locatie,GeonamesID,Geonames URI,Geografische referentie
De Mechelse Ommegang en de Ommegangsreuzen,59,"De Mechelse Ommegang kent een lange traditie. De kern van de traditie is de rondgang van de Ommegangsfiguren door de binnenstad. De figuren die vandaag nog bestaan en deel uitmaken van de Mechelse Ommegang zijn: de Ommegangsreuzen, het Ros Beiaard, het Rad van Avonturen, het Schip van Oorlog, de kemels, de paardjes, Op-Signoorken en de Reuze-Opsignoor. Sinds 1785 wordt het uitgaan van de Mechelse Ommegang gekoppeld aan de Hanswijkcavalcade. De Hanswijkcavalcade vindt plaats in het kader van de  25-jaarlijkse Hanswijkjubelfeesten. Dit maakt dat de Mechelse Ommegang in principe nog maar één keer in de 25 jaar uitgaat. Soms, bij speciale gelegenheden, gaat de Mechelse Ommegang ook tussentijds nog uit. De laatste keer was in 2000 (het Keizer Kareljaar). Op 25 augustus en 1 september 2013 ging de Mechelse Ommegang opnieuw uit. Michael De Cock, auteur, regisseur en artistiek directeur van theater ’t Arsenaal, stond in voor de scenografie. De interactie tussen de figuranten die de Ommegang tot leven brengen en het toekijkende publiek was essentieel.",http://www.immaterieelerfgoed.be/id/59/De-Mechelse-Ommegang-en-de-Ommegangsreuzen,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/2/58854_ca_object_representations_media_236_large.jpg',http://www.immaterieelerfgoed.be/representation/59/De-Mechelse-Ommegang-en-de-Ommegangsreuzen,https://creativecommons.org/licenses/by-sa/4.0/,Mechelen,2791537,http://www.geonames.org/2791537,"[51.0166667,4.4666667]"
Zevenjaarlijkse Virga Jessefeesten te Hasselt,67,"De geschiedenis van de Virga Jesse, zoals Maria in Hasselt wordt genoemd, gaat terug tot de oprichting van een mariaal broederschap in het eerste decenium van de 14de eeuw. In 2014 vierde deze broederschap de 700ste verjaardag van haar erkenning. Ze is dan ook de oudste Hasseltse vereniging met een ononderbroken geschiedenis.<br />
Uit het begin van de 14de eeuw dateert ook het beeld van de Virga Jesse. Het beeld staat sinds toen in de kapel van de aloude broederschap, vandaag de Virga Jessebasiliek.<br />
Waarschijnlijk vond er reeds vroeg jaarlijks ook een processie plaats. Tijdens de Hervorming werd deze traditie onderbroken. In 1645 schonk Constantinus van Laureten een som om de jaarlijkse processie terug in te richten. Die processies konden echter niet meer plaatsvinden tijdens de Hollandse bezetting van 1675 tot 1681. In 1682 werd er terug een processie ingericht, dit was het zevende jaar na de laatste processie. In 1689 vond er weer een bijzondere processie plaats. Waarom men voor een zevenjaarlijkse turnus heeft gekozen is vooralsnog niet gekend. We kunnen slechts vermoeden dat de Hollandse bezetting en het voorbeeld van andere zevenjaarlijkse tradities in de omgeving, de broeders ertoe heeft aangezet. Slechts tweemaal in de ruim driehonderdjarige geschiedenis van <em>’t zeveste joar</em> konden de feestelijkheden niet doorgaan. Een eerste maal tijdens de woelige jaren van het Franse Bewind, toen de eerste feesten na 1792 pas in 1814 plaats vonden. Alsook een tweede maal bij het uitbreken van de Tweede Wereldoorlog in 1940. Vanaf 1947 werd de oude traditie in ere hersteld.<br />
 <br />
De Virga Jessefeesten bestaan uit heel wat elementen.
<ul>
	<li>Centraal in de feesten staat de <strong>ommegang </strong>met het Virga Jessebeeld, waarin een 2000 vrijwilligers het verhaal van Maria en haar zoon Jezus brengen. Bijzonder aan de Hasseltse ommegang is dat zij ieder zevende jaar volledig opnieuw wordt ontworpen: inhoud, muziek, kleding, wagens ... Hierbij wordt veel aandacht besteed aan de actuele betekenis van de eeuwenoude verhalen. Het unieke schouwspel laat de toeschouwers niet onberoerd.</li>
	<li>Typisch voor de Virga Jessefeesten zijn de straten die versierd worden. Straatcomités, of <strong>rotten </strong>zoals deze in Hasselt heten, bevlaggen en bebloemen hun straat. Maar daar blijft het niet bij. Vele rotten brengen ook een uitbeelding of tafereel van oude mirakels, bijbelse scènes of typische Hasseltse legendes. Vooral 's avonds spreken de taferelen van de mirakels van de dolende man en van het kindje van de Morin, het huisje van de eerste inwoners van Hasselt: Hendrik, Katrien en het wicht, of de speciaal voor de gelegenheid aangelegde vijver met sloep en rotsen van O.-L.-Vrouw Sterre der Zee tot ieders verbeelding.</li>
	<li>Een bijzondere traditie is de uitdeling van de <strong>erwtensoep </strong>op de maandag na de eerste ommegang. Het gebruik gaat terug op een caritatief initiatief, maar was in de 18de eeuw al een folkloristisch evenement. Onder het waakzame oog van de Hasseltse reus, de Langeman, delen de leden van de Broederschap van O.-L.-Vrouw erwtensoep uit. Een gebeuren dat vele Hasselaren niet willen missen.</li>
	<li>Tijdens de Virga Jessefeesten is er ook een uitgebreid aanbod aan <strong>culturele activiteiten</strong>. Zowat alle socio-culturele verenigingen treden tijdens de Virga Jessefeesten naar buiten. Op tal van plekken zijn er tentoonstellingen, concerten en kooroptredens. De meeste van deze activiteiten worden gratis aangeboden. Op heel wat plekken worden er ook mirakelspelen opgevoerd, veelal op initiatief van een rot. Ook het Virga Jessespel is een traditie geworden.</li>
</ul>
",http://www.immaterieelerfgoed.be/id/67/Zevenjaarlijkse-Virga-Jessefeesten-te-Hasselt,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/0/83910_ca_object_representations_media_32_large.jpg',http://www.immaterieelerfgoed.be/representation/67/Zevenjaarlijkse-Virga-Jessefeesten-te-Hasselt,https://creativecommons.org/licenses/by-sa/4.0/,Hasselt,2796491,http://www.geonames.org/2796491,"[50.93069,5.33248]"
Heilig Bloedprocessie Brugge,71,"Sinds het einde van de 13de eeuw is de Heilig Bloedprocessie niet weg te denken uit de Brugse geschiedenis. De processie bestaat uit 52 groepen verdeeld over vijf delen; een aaneenschakeling van straattoneel, zang, dans, choreografie, muziek met als apotheose de verering van de relikwie van het Heilig Bloed.<br />
Elk jaar trekt de processie door het hart van Brugge. Zo groeide gedurende eeuwen een sterke verbondenheid van de Bruggeling met zijn processie. De 1700 vrijwilligers vormen een uiterst trouw en divers deelnemerspubliek voor wat ook ‘Brugges mooiste dag’ wordt genoemd.<br />
Sinds de jaren 1970 groeide de processie uit tot een toeristisch topevenement dat jaarlijks tussen de 30 en 45.000 toeschouwers bereikt. De Heilig Bloedprocessie gaat uit op O.L.H.-Hemelvaart.;

Matthieu Clarysse",http://www.immaterieelerfgoed.be/id/71/Heilig-Bloedprocessie-Brugge,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/2/3/95977_ca_object_representations_media_2342_large.jpg',http://www.immaterieelerfgoed.be/representation/71/Heilig-Bloedprocessie-Brugge,https://creativecommons.org/licenses/by-sa/4.0/,Brugge,2800931,http://www.geonames.org/2800931,"[51.2108365,3.2248692000001]"
Fiertelommegang van Ronse,87,"<p>
	De Fiertelommegang is 32,6 km lang en gaat door op Drievuldigheidszondag. Na de Fiertelmis om 7u wordt het reliekschrijn van St.-Hermes, patroon van Ronse en aanroepen tegen krankzinnigheid, rond de stadsgrenzen gedragen, in akkoord met de geestelijke en de stedelijke overheid. De oorsprong van de Fiertel is religieus. Tijdens de tocht worden gebeden gelezen. Het schrijn wordt gedragen door vier Fierteldragers, voorafgegaan door een belleman. De ca 5.000 deelnemers en talrijke ruiters stappen over de heuvels van de Vlaamse Ardennen. Men vormt daarbij één grote beschermende cirkel. Op dit parcours hebben zich talrijke tradities geënt. In de vooravond wordt het reliekschrijn feestelijk ingehaald met een historische stoet.</p>
",http://www.immaterieelerfgoed.be/id/87/Fiertelommegang-van-Ronse,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/5/59906_ca_object_representations_media_592_large.jpg',http://www.immaterieelerfgoed.be/representation/87/Fiertelommegang-van-Ronse,https://creativecommons.org/licenses/by-sa/4.0/,Ronse,2787769,http://www.geonames.org/2787769,"[50.7497709,3.6040642]"
25-jaarlijkse Ommegang van de Hegge,100,"De Ommegang van de Hegge in Poederlee herdenkt om de 25 jaar het Wonder van de Hegge.<br />
Kort na het Wonder van de Hegge in 1412 bouwden de toenmalige heren van Poederlee een kapel die een gereputeerd bedevaartsoord werd. Vooral de jaarlijkse processie was een hoogdag voor de talrijke pelgrims.<br />
In 1912 ontstond de traditie om het Wonder van de Hegge om de 25 jaar met een bijzondere ommegang te vieren. Op 27 mei 2012 werd de 600e verjaardag van de Hegge gevierd. Ongeveer 2.000 figuranten en medewerkers uit Poederlee en groot-Lille zorgden voor een prachtige historische stoet. Tienduizenden mensen woonden het spektakel bij.",http://www.immaterieelerfgoed.be/id/100/25-jaarlijkse-Ommegang-van-de-Hegge,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/1/82852_ca_object_representations_media_122_large.jpg',http://www.immaterieelerfgoed.be/representation/100/25-jaarlijkse-Ommegang-van-de-Hegge,https://creativecommons.org/licenses/by-sa/4.0/,Lille,2998324,http://www.geonames.org/2998324,"[51.2204109,4.8309377]"
Kroningsfeesten Tongeren (zevenjaarlijks),103,"Tot op de dag van vandaag vinden om de zeven jaar de Kroningsfeesten plaats in Tongeren. Reeds vier jaar op voorhand beginnen de Tongenaren met de voorbereiding van de Kroningsfeesten. 3.000 Tongenaren gaven in 2016 gestalte aan de Kroningsprocessie(Tongeren telt 30.000 inwoners). De 19 groepsleidingen staan in voor de deelnemers, de kledij, de muziek, de wagens en de choreografie.<br />
Naast het religieuze aspect van de Kroningsfeesten is er ook duidelijk een culturele inslag aanwezig. Zo zijn er niet alleen de verschillende liederen die gezongen worden tijdens de processie en het avondspel, maar zijn er ook de talrijke activiteiten en de straten van de stad worden extra versierd. <br />
<em>De geschiedenis van de Kroningsfeesten gaat terug tot de 14de eeuw toen in Tongeren om de zeven jaar de relieken gedurende 16 dagen getoond werden aan de pelgrims die op heiligdomsvaart kwamen. De laatste heiligdomsvaart vond plaats in 1790. Einde 19de eeuw kende de Rooms-Katholieke kerk een bijzondere verering voor Maria. Deze verering werd onder andere getoond in het kronen van Mariabeelden. Met goedkeuring van de paus vond de kroning van het genadebeeld plaats op zondag 31 augustus 1890. Na de plechtigheid trok voor de eerste maal de Kroningsprocessie langs de versierde straten en pleinen van de stad. Zo ontstonden de Kroningsfeesten. </em><br />
De volgende Kroningsfeesten vinden plaats in juli 2023.",http://www.immaterieelerfgoed.be/id/103/Kroningsfeesten-Tongeren-(zevenjaarlijks),https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/1/28978_ca_object_representations_media_126_large.jpg',http://www.immaterieelerfgoed.be/representation/103/Kroningsfeesten-Tongeren-(zevenjaarlijks),https://creativecommons.org/licenses/by-sa/4.0/,Tongeren,4032283,http://www.geonames.org/4032283,"[50.7805,5.459418];[50.7805067,5.4633679]"
Boetprocessie Veurne,153,"De kruisweg, waarvan de 18 staties in de Boetestad worden opgehangen langs de openbare weg, is de enige in zijn soort die nog bestaat. De Veurnse kruisweg bestaat namelijk uit 18 staties en 2 passagiën (religieuze overwegingen), terwijl andere kruiswegen er slechts 14 tellen.<br />
Alles begint in de Sint-Niklaaskerk waar reeds halt wordt gehouden bij twee staties. Daarna trekken de gelovigen de straten in. Het traject tussen Sint-Niklaaskerk en de Sint-Walburgakerk waar de kruisweg eindigt, telt 5751 stappen, het aantal voetstappen dat Jezus zou afgelegd hebben tuissen zijn veroordeling en Golgotha. Bij elke halte wordt een 17de eeuwse tekst voorgelezen gevolgd door een gebed.<br />
<br />
De Boetprocessie Veurne valt ieder jaar samen met Veurne-Kermis, de jaarlijkse foor. <br />
<br />
<strong>Geschiedenis</strong><br />
De Boetprocessie van Veurne gaat terug tot diep in de 17e eeuw: Jacobus Clou, Norbertijn van de Sint-Niklaasabdij te Veurne, werd volgens de overlevering in 1625 tijdens een reis te Drongen door hevige koorts overvallen. Barones Van Hauwegem en Jan Van Watervliet besloten de kruisweg van Akkergem af te leggen om zijn genezing af te smeken. Toen Jacobus Clou dit vernam wou hij, ondanks alle protest, met de anderen mee. Toen ze bij de laatste statie aankwamen, voelde de Norbertijn zich genezen.<br />
Hij keerde naar Veurne terug en stelde er in 1626 een kruisweg in zoals te Akkergem.<br />
<br />
<strong>Evolutie</strong>
<ul>
	<li>In 1637 sticht Jacob Clou, een monnik van de plaatselijke St. Niklaasabdij, de 'Sodaliteit van de Gekruisigde Zaligmaker'. Deze broederschap van leken moest o.a. ieder jaar de pas opgerichte Vastenkruisweg organiseren. </li>
	<li>In 1644 organiseren de Veurnse Capucijnen een processie om gespaard te worden van pest en oorlog; een veertigtal leden van de 'Sodaliteit' nemen deel aan deze processie.</li>
	<li>In 1646 neemt de 'Sodaliteit' zelf het initiatief voor een boetprocessie; de boetelingen waren gekleed in een ruwe bruine boetepij en trokken met een zwaar kruis op hun schouders door de straten van Veurne.</li>
	<li>Omstreeks 1700 verschenen de eerste 'beeldengroepen' die door boetelingen werden gedragen en werden bezinningsteksten, de 'spraken' luidop voorgedragen.</li>
</ul>
De processie werd daarna aangevuld met nog meer bijbelse taferelen, zodat de huidige Boetprocessie op een volkse, levendige manier zowel het Oude als het Nieuwe Testament uitbeeldt met als hoogtepunt het lijden en de dood van Christus; in zijn spoor stappen ook de honderden anonieme boetelingen.;

J.-M. D'haenen",http://www.immaterieelerfgoed.be/id/153/Boetprocessie-Veurne,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/1/6/56779_ca_object_representations_media_1655_large.jpg',http://www.immaterieelerfgoed.be/representation/153/Boetprocessie-Veurne,https://creativecommons.org/licenses/by-sa/4.0/,Veurne,2784804,http://www.geonames.org/2784804,"[51.0715054,2.6675886]"
Sint-Evermarusfeest Rutten,176,"Sedert de ontdekking van zijn stoffelijke resten rond 968 en zijn daaropvolgende heiligverklaring, is Rutten in de ban van Sint-Evermarus.<br />
Evermarus was een Friese pelgrim die tijdens zijn terugkeer van Compostella, rond 690, samen met zijn 7 gezellen door roofridder Hacco en zijn bende (de Haccouren) vermoord werd in de toenmalige bossen rond Rutten.<br />
Jaarlijks op 1 mei wordt er de marteldood van de heilige Evermarus herdacht. <br />
De hoogtepunten van de herdenking zijn de pelgrim mis, de Sint-Evermarusprocessie en het martelarenspel. <br />
De pelgrim mis lokt bedevaarders en Sint-Evermarusvereerders uit de wijde omgeving, ook uit de omringende landen.<br />
De Sint-Evermarusprocessie heeft een zeer specifieke opbouw. De eigenlijke processie wordt afgesloten met het Heilig Sacrament. Een historisch deel sluit daarbij aan. Dit wordt gevormd door het 'graf' en het beeld van Sint-Evermarus, de twee wildemannen, Evermarus en zijn zeven gezellen, de Engelbewaarders en de Haccouren te paard.<br />
 <br />
In het martelarenspel wordt de overval op en de moord van Evermarus en zijn gezellen door de inwoners van Rutten uitgebeeld in de weide waar de stoffelijke overschotten van de vermoorde pelgrims werden gevonden en waar een kapel werd gebouwd op het graf van Evermarus.<br />
Na het martelarenspel is er een achtervolging te paard. Een van de pelgrims heeft weten te ontsnappen en wordt door roofridder Hacco en zijn trawanten achtervolgd. Tijdens het vaak bitsige stokkengevecht dat met de achtervolging gepaard gaat, vallen dikwijls rake klappen.<br />
Deze achtervolging is weliswaar het minst historisch juiste gedeelte van het hele gebeuren maar het is wel het meest spectaculaire. Een avonturenfilm in het echt waar zowel volwassenen als kinderen van kunnen genieten.<br />
<br />
Sinds 1924 tot op heden kende deze feestelijke verering nog nauwelijks wijzigingen. In dat jaar herschreef priester-dichter Cuppens het Evermarusgebeuren in Rutten. De basis van de verering bleef ongewijzigd. De teksten van het martelarenspel werden taalkundig aangepast en er werd een groep engelbewaarders toegevoegd.<br />
Tot op de dag van vandaag worden dezelfde teksten en rituelen nog steeds gebruikt.<br />
 <br />
Specifieke vertolkers in deze verering zijn:<br />
<strong>De Pelgrims: Evermarus en zijn zeven gezellen</strong><br />
Evermarus wordt vertolkt door de pelgrim met de meeste anciënniteit. De pelgrim met de minste anciënniteit is diegene die op het einde van het martelarenspel moet ontsnappen.<br />
Wanneer een pelgrim overlijdt of niet meer mee kan, wordt hij opgevolgd door een bloedverwant of uitzonderlijk door een aanverwant. Uiteraard moet de opvolger ook in Rutten wonen.<br />
<strong>De Haccouren: Hacco en zijn roversbende </strong><br />
Roofridder Hacco en zijn trawanten rijden te paard en zijn diegenen die Evermarus en zijn gezellen zullen vermoorden. Hacco wordt vertolkt door de Haccour met de meeste anciënniteit. Hij wordt bijgestaan door een knecht en zeven oversten (officieren). Ook hier kan men enkel via anciënniteit tot de oversten toetreden. Iedere mannelijke inwoner van Rutten kan vanaf zijn twaalf jaar rang innemen in de groep van de Haccouren.<br />
<strong>De acht engelbewaarders</strong><br />
De engelbewaarders bezingen de slaap en de zielerust van de vermoorde pelgrims bezingt. Deze groep werd in 1924 toegevoegd door priester-dichter Cuppens bij zijn herwerking van het martelarenspel.<br />
<strong>De twee wildemannen</strong><br />
De wildemannen dragen een knots en zijn gekleed in een pak van groene klimopbladeren. Ze zijn de ordehandhavers. De ene spreekt het voorwoord en de andere het slotwoord van het martelarenspel uit. Ook deze functie kun je alleen bekleden via erfopvolging.<br />
<br />
Daarnaast vormen de volgende groepen de Sint-Evermarusprocessie:<br />
kleine pelgrims (jongens kleuters), kleine engeltjes in witte kleedjes (meisjes kleuters), edelknapen (jongens 6 tot 11 jaar), kleine engeltjes in roze kleedjes (meisjes van 6 tot 11 jaar), meisjes vormelingen, harmonie, het biddend volk en pelgrims uit Borth, Compostellagenootschap, de jubileumgroep, kerkbestuur en burgerlijke overheden, priesters en diakens, misdienaars, dragers van vaandels, reliekschrijnen en baldakijn. <br />
Jong en oud is duidelijk betrokken bij de Sint-Evermarusverering.<br />
<br />
Het ganse dorp Rutten is in de ban van het Sint-Evermarusfeest. Jaarlijks beginnen op vette dinsdag zowel de pelgrims als de oversten van de haccouren met de voorbereidingen van het nakende feest.<br />
Vanaf begin april voel je in het dorp dat 'Rutten mei' in aantocht is. De Ruttenaren frissen hun huizen op, wieden het onkruid, bevlaggen het dorp ... Kinderen passen de processiekleren Vrijwilligers zetten de processieattributen klaar. Haccouren maken met paal en touw de 'ring', waarbinnen het martelarenspel plaatsvindt. De foorkramers stellen hun attracties op het dorpsplein op.<br />
 <br />
Vanaf 21 april wordt er ’s avonds een noveen gebeden in de Sint-Evermaruskapel. Op 30 april wordt het beeld van de Sint-Evermarus overgebracht van de kapel naar de parochiekerk waar de troon van Evermarus reeds is opgebouwd. Bij dit alles worden vaste regels en tradities gehandhaafd. Op 8 mei worden de Sint-Evermarusfeesten afgesloten en wordt het beeld in processie terug overgebracht naar de kapel.;

Auteur: Sint-Evermaruscomité",http://www.immaterieelerfgoed.be/id/176/Sint-Evermarusfeest-Rutten,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/1/5/3709_ca_object_representations_media_1597_large.jpg',http://www.immaterieelerfgoed.be/representation/176/Sint-Evermarusfeest-Rutten,https://creativecommons.org/licenses/by-sa/4.0/,Rutten,2747796,http://www.geonames.org/2747796,"[50.74498279605,5.4445838928223:52.8063117,5.6972857000001:50.78419,5.4744900000001:50.753964599797,5.4025646605469:52.8063117,5.6972857000001:50.7478825,5.4423901:50.7478825,5.4423901]"
Sint-Gummarusprocessie Lier,199,"In Lier wordt de stadspatroon Sint-Gummarus ieder jaar gevierd op de eerste zondag na zijn naamdag (11 oktober). De <strong>Sint-Gummarusbedevaart</strong> bereikt zijn hoogtepunt op de bedevaartdag, met een bedevaartmis en de Sint-Gummarusprocessie door de straten van Lier. In de processie stappen heel wat groepen op: verenigingen en gildes uit Lier en daarbuiten, elk in hun eigen uniformen, allemaal met een band met Sint-Gummarus. Daarnaast stappen een aantal muziekkorpsen op en worden vlaggen, vaandels en processietoortsen meegedragen. Al deze groepen vormen als het ware de voorhoede en omkadering van de kern van de processie: het 17de eeuws zilveren reliekschrijn van Sint-Gummarus, de ‘<strong>Sint-Gummaruskas</strong>’. Het schrijn weegt meer dan 800 kilo en wordt door 16 mannen van het Genootschap van de Kasdragers van Sint-Gummarus door de straten van Lier gedragen.<br />
 <br />
De Sint-Gummarisprocessie verschilt zo inhoudelijk van de meeste processies in de streek met evocaties en ommegangen. Er worden namelijk geen Bijbeltaferelen of taferelen uit het leven van Sint-Gummarus uitgebeeld en er zijn geen groepen die zich speciaal voor de processie in historische kledij hullen. De Sint-Gummarusprocessie sluit op dat gebied nog sterk aan bij de oorspronkelijke traditie van een processie. Deze processie is een traditie van volksdevotie met een geschiedenis van bijna dertien eeuwen oud.<br />
 <br />
Om de 25 jaar (jaren eindigend op 15, 40, 65 en 90) vindt er een <strong>jubeljaar</strong> plaats met onder meer de erkenning van de relieken door de bisschop (of zijn afgevaardigde) en een jubelprocessie. 2015 is dus een jubeljaar! Het heeft het thema ‘Gummarus, bron van ontmoeting’ meegekregen.;

Tom Vieren en Filip Ceulemans",http://www.immaterieelerfgoed.be/id/199/Sint-Gummarusprocessie-Lier,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/1/5/88582_ca_object_representations_media_1521_large.jpg' width='700' height='525',http://www.immaterieelerfgoed.be/representation/199/Sint-Gummarusprocessie-Lier,https://creativecommons.org/licenses/by-sa/4.0/,Lier,3147541,http://www.geonames.org/3147541,"[51.1297529,4.5745377000001:51.1302138,4.5715092]"
Heilig Bloedprocessie Hoogstraten,203,"<strong>1380 - Het Grote wonder van het Heilig bloed</strong><br />
Wanneer Priester Egidius van den Acker in Boxtel (Nederland) na de consecratie de kelk met de geconsacreerde wijn omstoot, kleuren de altaardoeken rood.<br />
In paniek wast de priester de doeken in de nabijgelegen rivier maar, tot zijn grote ontzetting, verdwijnen de bloedvlekken niet (ik heb me al dikwijls afgevraagd wát er in het hoofd van Egidius moet zijn omgegaan!).<br />
Op zijn sterfbed maakt hij het wonder bekend aan zijn biechtvader, die de doeken laat overbrengen naar de Sint-Pieterskerk. Een afvaardiging van Boxtel vertrekt wat later naar de Pauselijke Legaat die in Frankfurt verblijft, en die op 27 juni 1380 de vergunning verleent om de Heilig-Bloeddoeken in processie rond te dragen op de eerste zondag na Pinksteren.<br />
Boxtel werd zo het drukste pelgrimsoord van het Hertogdom Brabant, en dat gedurende haast drie eeuwen, tot het protestantisme in Nederland de katholieke kerken in handen krijgt.<br />
De Heilig-Bloeddoeken werden over de grens in veiligheid gebracht, eerst te Antwerpen en in 1652 definitief te Hoogstraten, waar ze op 26 mei van dat jaar voor de eerste maal plechtig werden vereerd, onder een overgrote toeloop van gelovigen.<br />
Meer dan 630 jaar ná de gebeurtenissen in Boxtel blijft deze grote verering en deze grote toeloop ook in Hoogstraten bestaan.<br />
Onder impuls van Deken Lauwerys en Remi Lens<br />
<p style=""\&quot;margin:"" 0px;="""" font-family:="""" arial;="""" color:="""" rgb(35,="""" 35,="""" 35);\""=""""> In de prille lente van 1947 ontmoetten Deken Lauwerys en Remi Lens elkaar op het puin van de Sint-Katharinakerk, om ook de wederopbouw van de processie te bespreken, dit in aanloop tot het jubeljaar 1952.<br />
Lens omschreef deze ontmoeting als volgt: ""Hij heeft het met zijn eigen ogen moeten aanzien, als in een kwalijke droom, dat Hoogstratens toren, de trotsaard, zwijmelde als een dronken reus, en dwars in de Vrijheid neerstuikte, een zuil van rook en as... Daar stond hij nu, Lauwerys, geslagen en heel Hoogstraten met hem. Daar stond hij nu, zonder kerk, zonder Heilig-Bloedprocessie, al de kleren en gewaden verknipt en opgebruikt in oorlogsnood. Daar stond hij nu, alleen en zo berooid, toen ik hem plots voor mij zag staan. Geslagen maar niet verslagen, en mij bezwoer hem te helpen. En wie zou dat niet doen om bij de heropbouw te beginnen met het meest logische: de Heilig-Bloedprocessie"".<br />
Op dat puin besloten Lens en Lauwerys voor de uitbouw van de nieuwe processie terug naar de essentie van Heilig Bloed: ""Hoogstratens Heilig- Bloedprocessie was zo vergaan in feesten, uitgangsdagen, paardenmolens, vrijagies en kermis, wierook en frituurvet, in Jan Ruysbroeck en Pieter Breughel - het rijke Roomse leven - dat wij zo na de draad waren kwijt geraakt, nl. het H. Bloed onzes Heren, de consecratie...""<br />
En zo geschiedde. De draad werd weer opgepakt, een rijke processie werd uitgetekend rond de eucharistieviering, tijdens dewelke het Heilig-Bloedmirakel heeft plaatsgevonden.",http://www.immaterieelerfgoed.be/id/203/Heilig-Bloedprocessie-Hoogstraten,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/1/1/12718_ca_object_representations_media_1148_large.jpg',http://www.immaterieelerfgoed.be/representation/203/Heilig-Bloedprocessie-Hoogstraten,https://creativecommons.org/licenses/by-sa/4.0/,Hoogstraten,2795398,http://www.geonames.org/2795398,"[51.4021866,4.7619387]"
Processie van Plaisance,228,"De <strong>Processie van Plaisance</strong> in <strong>Geraardsbergen</strong> is de naam van de feestelijke en 'plezante' ommegang ter ere van Sint-Bartholomeus, waarmee de zomerkermis van Geraardsbergen jaarlijks begint. Het is de hoogdag van de Geraardsbergse verenigingen. Tegelijkertijd is het een religieuze processie rond de figuur van de patroonheilige van de stad: Sint-Bartholomeus.<br />
 <br />
Elk jaar wordt het <strong>zilveren reliekschrijn</strong> op de zondag van of na <strong>24 augustus</strong> (feestdag van Bartholomeus) rondgedragen door de stad. De <strong>Geraardsbergse reuzen</strong> Goliath, Gerarda en Kinneken Baba openen de optocht, gevolgd door een fanfare die het reuzentrio begeleidt met marsmuziek. Achter de fanfare stappen de brandweer en de vaderlandslievende verenigingen. Daarna de jeugd-, sport- en socio-culturele <strong>verenigingen van om het even welke filosofische of politieke overtuiging</strong>, uitgedost in hun uniform of sportkledij met vlag en attributen die representatief zijn voor hun club of vereniging. Oorspronkelijk waren het middeleeuwse <strong>gilden</strong> die deelnamen, maar na de Franse revolutie, toen alle gilden afgeschaft werden, werd hun rol overgenomen door nieuw opgerichte verenigingen, waaronder ook sportclubs. De rij wordt afgesloten door de oudste verenigingen met de Koninklijke Rederijkerskamer Sint-Pieter-Vreugd-en-Deugd in 16de eeuwse kledij, als oudste. Het schrijn wordt voorafgegaan door Concertband Cecilia Geraardsbergen. Ze spelen walsen die passen bij de wiegende tred van het schrijn. Er zijn 8 dragers gekleed in donkerrode stola die afwisselend per 4 het schrijn dragen. Achter het schrijn volgen de deken en het kerkbestuur, daarna het stadsbestuur. Na aankomst op de Markt vormen de deelnemers een erehaag tussen het stadhuis en de Markt en op de tonen van de populairste wals, <em>Dans la Tranchée</em> van Albert Schmidt, wordt het schrijn weer binnengedragen in de kerk. Daarna pakt de andere fanfare weer over en begeleidt ze het stadsbestuur naar het stadhuis. Na afloop van de stoet, op de Markt, komen alle deelnemers naar het Stadhuis voor een receptie. De voorzitters van de verenigingen ontvangen er een symbolische vergoeding voor hun deelname. Tenslotte trekt het massaal opgekomen volk naar de herbergen op de Markt. In café De Eendracht zorgen de muzikanten van Cecilia voor de nodige ambiance met volksliedjes, marsjes, walsen en kermisliedjes. Deze samenkomst wordt afgesloten met <strong>Saint-Saucisse</strong>: de oudste drager van het schrijn wordt op een draagberrie als 'Bartholomeus' rondgedragen in het café, terwijl hij stukjes salami gooit in de grabbelende menigte. De ontvilde worstjes refereren naar de marteldood van de apostel, die levend gevild werd. <br />
 <br />
De oorsprong van de processie ligt in het jaar 1515. Toen werden de <strong>relieken</strong> van de apostel vanuit het kartuizerklooster van het naburige Lierde overgebracht naar de Sint-Bartholomeuskerk van Geraardsbergen. Vanaf dan won de verering voor de heilige veel aan belang. Op het zilveren schrijn uit 1719 prijkt het borstbeeld van Sint-Bartholomeus geflankeerd door 2 bazuinblazende engelen. Vooraan en achteraan staat een medaillon waarop de marteling en de onthoofding van de heilige zijn afgebeeld. De vier hoeken van het schrijn zijn versierd met puttihoofdjes. Dat schrijn wordt nog steeds meegedragen in de huidige optocht.<br />
 <br />
De processie is doorheen de eeuwen meermaals veranderd en aangepast. Na de grote fusie van gemeenten in 1976 bijvoorbeeld, werden ook de deelgemeenten bij de processie betrokken, want het is het stadsbestuur die alle verenigingen uitnodigt. Eerst was de deelname heel beperkt, maar in de 21ste eeuw komen er niet alleen meer deelnemers, maar ook meer toeschouwers van de deelgemeenten naar de processie. Een van de opvallendste toevoegingen dateert uit de jaren tachtig van de vorige eeuw. Sinds de oprichting van de <strong>Broederschap van het Geraardsbergse Manneken-Pis </strong>in 1984, deed Manneken-Pis zijn intrede in de processie. Daardoor zijn de verenigingen steeds talrijker geworden die mee opstappen in de kleurrijke stoet. Met gepaste fierheid wordt hun gepersonaliseerd “Manneken”, staande op een draagplank, als mascotte mee gedragen. Dit gebeuren zorgt er dan ook voor, dat er meer en meer genootschappen zich geroepen voelen dit voorbeeld te volgen. Vandaag lopen zo’n duizend deelnemers mee, een veelvoud daarvan komt jaarlijks kijken.<br />
 ;

Jan Coppens",http://www.immaterieelerfgoed.be/id/228/Processie-van-Plaisance,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/1/4/54548_ca_object_representations_media_1443_large.jpg',http://www.immaterieelerfgoed.be/representation/228/Processie-van-Plaisance,https://creativecommons.org/licenses/by-sa/4.0/,Geraardsbergen,2797638,http://www.geonames.org/2797638,"[50.7707354,3.8751639]"
Heilig Bloedprocessie Meigem,235,"Halverwege de vorige eeuw kende zowat ieder Vlaamse dorp nog een processie, maar die praktijk leek op een bepaald ogenblik volledig ten dode opgeschreven. Een (beperkt) aantal processies en bedevaartenlijken lijkt nu ondanks de secularisering een tweede adem gevonden te hebben.<br />
<br />
De H. Bloedprocessie heeft inderdaad alle stormen overleefd door een sterke organisatie en een bewuste heroriëntering aan zich steeds wijzgende omstandigheden. Men doet dit door de processie meer en meer te promoten als een cultureel en toeristisch element, het betrekken van een hele dorpsgemeenschap zonder de link met het oorspronkelijk opzet door te knippen. <br />
De Heilige Bloedommegang van Meigem is een laatbloeier (vanaf juli 1945) in het Vlaamse processielandschap. De verering van het H. Bloed gaat in dit dorp terug tot 1724, toen een ondernemende norbertijn van de abdij van Drongen uit Rome twee schilfers meebracht, afkomstig van een zuil waaraan Christus zou zijn gegeseld. Die was in 1223 in Rome beland, na de vijfde Kruistocht. De Meigemse pastoor Pieter Moortgat liet voor die fragmenten een schrijn bouwen en stelde het op in de kerk.<br />
Rond de kerk werd een bescheiden ommegang gebouwd, met vijf staties. Die verwezen naar de vijf momenten waarop Christus bloed had vergoten: bij zijn besnijdenis, in Getsémane of de hof van Olijven, bij zijn geseling, doornenkroning en kruising. De devotie in Meigem werd al snel verbonden met de genezing van bloedziekten.<br />
De relikwie en de bijzondere verering ervan raakten blijkbaar wat in onbruik tijdens de Franse Tijd en de 19de eeuw. De devotie tot het Heilig Bloed werd pas nieuw leven ingeblazen in de jaren 1930. De toenmalige parochieherder Arthur Pypers startte een 'Octaaf van het heilig Bloed', liet de ommegang vernieuwen met moderne stenen staties waaronder werk van Oscar Sinia, leerling en leraar van de Gentse Sint-Lucasschool.<br />
In de week van 1 tot 8 juli werd Meigem een centrum van devotie gericht op wat toen de ""vereering van de bebloede kolom"" werd genoemd. Om de eerste zondag van die maand vond na de hoogmis van 9 u. een plechtige ommegang plaats langs de staties, al snel omschreven als ""de bloedige weg"".<br />
Einde mei 1940 waren de dorpen Meigem en het naburige Vinkt het toneel van een wreed oologsgebeuren tijdens de 18-daagse veldtocht. Er kwamen 140 burgers om tijdens de zgn. Leieslag, waarbij zelfs enkele tientallen mensen werden geëxecuteerd door de Duitse Wehrmacht. Dit trauma is in beide dorpen nog niet volledig geheeld.<br />
Een plaats geven aan zinloos bloedvergieten en menselijk lijden. Dat de Meigemse gemeenschap in 1945 via de processie daartoe een band legde met de passie van Christus en het intense mysterie dat in de katholieke leer aan dat tegelijkertijd menselijk en goddelijk lijden wordt verbonden, mag geen verbazing wekken.",http://www.immaterieelerfgoed.be/id/235/Heilig-Bloedprocessie-Meigem,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/1/4/69535_ca_object_representations_media_1482_large.jpg',http://www.immaterieelerfgoed.be/representation/235/Heilig-Bloedprocessie-Meigem,https://creativecommons.org/licenses/by-sa/4.0/,Meigem,2791445,http://www.geonames.org/2791445,"[51.0168961,3.5404289000001:51.0129091,3.5294416]"
Genovevaprocessie Zepperen,249,"Elk jaar op Kermiszondag, de Drievuldigheidszondag na Pinksteren, trekt de Genoveva- of Sacramentsprocessie uit in Zepperen. Hierbij brengen de Zepperenaren hulde aan hun patrones, de heilige Genoveva van Parijs, en zegenen de weiden en akkers. De verering van de Heilige Genoveva kadert in de volksdevotie tot de zgn. Drie Gezusters, samen met Brustem en Rijkel. In de archivalia zitten getuigenissen over de processie uit het Ancien Regime. De Genovevaverering werd waarschijnlijk door een begaardenpriester van Zepperen naar Steenhuffel overgebracht, waardoor ook in Steenhuffel jaarlijk een Genovevaprocessie uitgaat.<br />
In 2006 werd de processie in Zepperen vernieuwd met hulp van de Erfgoedcel Sint-Truiden en lag de nadruk op taferelen uit het leven van de heilige, in plaats van op Bijbelse scènes. ;

Willem Driesen",http://www.immaterieelerfgoed.be/id/249/Genovevaprocessie-Zepperen,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/1/5/53798_ca_object_representations_media_1520_large.jpg',http://www.immaterieelerfgoed.be/representation/249/Genovevaprocessie-Zepperen,https://creativecommons.org/licenses/by-sa/4.0/,Zepperen,2783271,http://www.geonames.org/2783271,"[50.82116,5.24767]"
Genovevaprocessie Steenhuffel,251,"Jaarlijks gaat op Pinksteren de Sint-Genovevaprocessie uit in Steenhuffel. Verschillende generaties - een 600-tal figuranten - brengen de processie tot leven. Meer dan 10 door paarden getrokken wagens worden jaarlijks opgemaakt voor deze speciale dag. Het eerste luik - het landelijk leven - brengt de rijke geschiedenis van Steenhuffel in beeld. Daarnaast is er aandacht voor verschillende wereldthema's, de sacramenten en taferelen rond de patrones Sint-Genoveva.;

Lieve Lamberts",http://www.immaterieelerfgoed.be/id/251/Genovevaprocessie-Steenhuffel,https://creativecommons.org/licenses/by-sa/4.0/,'http://collectiveaccess.immaterieelerfgoed.be/media/ice/images/1/5/62921_ca_object_representations_media_1528_large.jpg',http://www.immaterieelerfgoed.be/representation/251/Genovevaprocessie-Steenhuffel,https://creativecommons.org/licenses/by-sa/4.0/,Steenhuffel,2786140,http://www.geonames.org/2786140,
